	Ohiyu aahovira vaavale kharamu
mmosa niwoona wi nipuro nne khanareere oreera ni okokola olakela oteka
enupa awe vaavale.Kharamu ni amwara awe athipela mavatta••••
	
	Vaavo, opacerya ovirikaniya oteka
enupa eyo, amoca yaateka othana akina
yaateka nsuwa noothekuwa.
Vaavo epacerya enakhuma enupa yuulupaleni yooreera saana!
	
	Enupa noomala, nlopwana ni
amwaara awe athaamela okathi wa
wiiciso. Akuxa ikhaama, eyoopwe,myaapu caya nicotheene catthunaaya...

	Nsuwa noothekuwa, kharamu ni
amwaara awe alakela othaamela nave
enupa aya esya, ni itthu saya sootheene
saatthunaaya...

	Okhuma vaavo phaacuwenlaaya
ale "yaakaviherya" oteka enupa ele
Vano yoopaka yaarowa okhala exeeni?
Enupa yaari ya atthu oweeli, nuusu ni nuusu.

	Okhala wiira enupa yaarina ikatthi piili, akawana ikatthi iye wakhula
ntthu ni amwaara awe. Okhala wiira
khula ntthu eetta okathi awe, khiyakumanasa pure vate vale.

	Mpakha nihuku nimoca, Kharamu
nkela akumana ni Nlopwana ni amwi:
"Ninkhala enupa emosa, masi khaninsuwelana saana. Cani navarihana
orowa oxaya hoothe meelo?".
	
	Nlopwana omwaakhutela Kharamu okhala wiira aahoniherya opatthani, tivo aarowasa oxaya oweeli aya.
Kharamu khaakuxale etthu. Nlopwa
aahikuxa "ekaruma awe yooxayana", elo yaari ekapwitthi.

	Noophiya mpuro nooreera saana
amoona naahe. Kharamu amuhimyeerya nlopwana wi omaale, okhala owo
ammwiiva naahe ole. Otthawaka, ontuphela naahe ni
onvara ni omwiiva...

	Nlopwana oxankela maveyelo,
waakuva ni ikuru sa Kharamu ni
oopuwela: "Ola nihuku ontthunaawe
ookiva ni amwaara aka, "onookiiva,
masi..."

	Ohoolo amoonasa naahe nkina, ni
nlopwa amwi: "Vano ela ekwaha aka".
Onhelaka kapwitthi vanikhatani...
phulee... naahe omorela vathi ookhweene...

	Kharamu onanweha ni oxankale
ni onuupuwela:"Ola aatthunne okiiva
hata khaaphavela otthimaka... waan
woopa etthu awe ele ni phule, mi kaahimora ookhweene..."

Otheene saya apacerya woovanana. Okathi woolya ohiyu, khiyakumana owehanasa...

	Masi noorowasa okwaarutu wayasa, Nlopwana aahimeerya amwaara
awe wi: "Kharamu omwaakuva, ni
oveya. Nihiku nimoca ananariwa pooti
oniiva ni munyeetho awe...”

	Kharamu aahimeerya amwaara
awe: "Nlopwana ola khoreere woopoiha.
Nihuku nimosa ananariwa oniira phule
ni hiyo khiyakhwa..."

	Oweeli aya yaamwi: "Yooreera wiira va otthukanya itthu sahu sootheene
ni khiyathaama va ohiyu yoola..."
	
	Vaavo khula ntthu otthukanya
itthu sawe, murima-murima, atupha
vacanelani ya ekwaarutu ya khula
ntthu ni khula ntthu onaatthyawela
kaatti awe.

	Enupa ele yuuplupale m yooreera
ehala meekhaya ehikhaliwaka. Okathi
mwinceene khivira ni malaxi amelela
ni annuwa. Nihuku nimoca aahovira khole ni amwaara awe...
	
	Oweha enupa. Yoona oreera ni
anakhala vaavale. Okathi onavirale
vakhaani enupa ekhala yootteeliha
murima ni asareya akhole.

	AAOHAPO WA OPATTHANI
Ankhala atthu eeli-eeli. Awo ankuxa nikuni nimoca vamuro
vaya (ntoko cinthoonyera ecampulo ela).
Ahaana otthara ephiro anthanleliwaaya, elo yohaana
okhalana mikhoottiheryo sowaatta (okotoopa, mattoro,
wala minyukhu voowi aweleke nookhuruwa,
ipanko soowi atupheke).

	PHOOLÊ!
Nikhuni namorela vathi, atthu oweeli
ahaana weemela anlipelelaka ntthu
nkina waakhaviherya ottota nikuni ni
waapweherya vamuru.
ANLOLA PANI?
Anlola atthu eeli antthuna ophiya
omwiikaanooni ni antthuna waakhaviherya atthu owaatta!. 