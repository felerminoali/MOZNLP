Okhuma nihiku nanamuloko ni mosa na mwcri wanexexe mpakha nihiku narscthanu neraru na mweri wanethanu wa eyakha ya
Ekereja eri wÁfrika, mmuthukumanoni raulupale wa mabispu, yahitthapela n'utteliwa murima n'uroromela omwaraini waya Kristu ohihimuwale
Mabispu yari ntoko miloko miloko mili ni miloko mirara, yàthonyerya mabispu othene a wÁfrika ni akina vakhani yathonyerya Ekereja yothene, yahithukumana oRoma oVatikano. 
Wari muthukumano wobilimaleliwa wa esinodo ya mabispu
Owo wari muthukumano oniruhenle ororomela ni ohihimuwa mahiku ala a maxakha malupale anahaxa atthu othene a wÁfrika mpakha owojeiha ni ohikhuluvela
Mabispu yahiwehexexa ni ekekhai ni ankhili mukhalelo w'olaleya Ehapari Yorera wÁfrika, yattamelaka emalelo ya iyakha ikonto pili okhuma
vapanjenryaya olaleya iwo. 
Awo yahasa a mukhalelo worera in mukhalelo wohiloka itthu sovila n'itthu s’ororomeliha
Muthukuman'owo, mwah'aya wari otthokiha vowiwanana muteko w'olaleya elapo yoihene ya wÁfrika.
Mabispu yahitthokelela mettelo a ikereja siri wÁfrika, vanjenexa olaleya wa Ehapari Yorera, olikanyihiwa wa makhalelo àtthu ni Ehapar’iyo yorera, ovanela
exariya ni murettele, ikaruma s'olaleryana vhali
Ninnòna wira muthukuman'ola wari okathi wa eparakha tthiri Apwiya ahaxekurya atthu aya ari wÁfrika
Vekekhai, attiiu a wÁfrika àkumiheriwa ithonyeiyo sorera sa okathi ula, okathi worera, nihiku no wòpowa. 
Tivò, Ekereja eri wÁfrika ennitteliwa murima mwaha wo wamini wakhenlyaya, ennimuxukhuru Muluku ni enniphavela n'ikuru saya sothene okelela oholo elaleyaka Ehapari Yorera ya Yesu Kristu
O T A P H U L E L A
olempwe ni Arsebispu a wAmphula
Wira nisuwele orattene molump malupale òtumererya nno wa Papa
òRoma mwaha wa Ekereja eri wÁfrika, nihana ojalela vanjenexa muteko wa Eroho Yowarya, 
eri ntoko epheyo enòpela ontthunaya-wo ni ennilavuliha vohihiyererya Ikereja sinkhala nipuro ti nipuro
wEfeso walá oSmima nnákhala oPérgamo, oTiyatira walá oSardi
oFiladelfia walá oLawodiseya
Siso-tho, nihana othokorerya makhalelo Èkereja nJoko silempwaya
ni Konsilio Vatikano II ni mixuttiho sa solempwa sikina
Ad Gentes, Unitatis Redintegratio, Nostra Aetate, Dignitatis Humanae, Gaudium et Spes
Ninlelo nihana ojala ipaphelo silepeliwe aKristu a mulaponi mothene ni Papa Yohani Paulo anenli
Redemptor Hominis, Redemptoris Missio, Sollicitudo Rei Socialis, n'ipaphelo s'otumererya silempwe ni
Papa Paulo VI: Evangelii Nuntiandi ni Populorum Progressio
Vekekhai , ala ti molumo malupale otumererya nno wa Papa, yawo arinahu wakfceiela matata manli ni wupuwelexa ni walalèrya aKristu
Nivareke mutek’ola vowakhweiherya atthu, nimuthokoreryaka waha la a Ekereja eri wAmpfmla m owitho waya ni mettelo aya, nijalaka orattene makhalelo èphattu ni sowunlcla sorera sa maloko arwenlyahu olalèrya,nirammwakani Eroho ya Muluku
Ecclesia m Africa, eyo p’iyo, Ekereja eri wÁfrika, yeyo eri oMosambikhi, Ekereja eri wAmpbula, yeyo eri mwa ikomunidadi imiya imiiya sene, seiyo sinihawela owiriyana Masu a Muluku ni otthapela
Esakramento y'Ckaristiya, wira mmulokom mw’atthu ekhumelele vomalda exariya ni ottitiimiheya ni woneliwa vatthu ni omusi wekekhai
Manuel Arsebispo a wAmphnla
ni Administrador Apostólico òPemba
EKEREJA ERI WÁFRIKA
Wahala ola onnikawanyeya mipantte miraru
Okathi wopajerya: mpakha iyakha miloko miloko mixexé, wamini w'aKristu wahimwarèla wÁfrika w’onikela epheyo mpakha wEjitu ni wEthiyopia.
Makhalelo òKristu yari òlipa, khukeliherya oholo osuwela itthu sa Muluku ni mukhalelo worera w'olepa. 
Ikereja sari wÁfrika sahivara muteko mulupale, hatá sihawaka, wira nsina na Kristu nimwarèle wÁfrika.
Okathi yowo yghikhala atthu òwarya anjene Atanasio, Sirilo, Agostinyo, Frumensio mulaleyi a wEthiyopia ; atthu òwarya yakhala mothakoni, ntoko Antonio ni Pakomio; athiyana òwarya, ntoko Felisidade ni Perpetua ni Mónika; mapapa Vitori ni Melikiyade ni Jelasio
Okathi wanenli mwa esékulo XV ni esékulo XVI, anahota òPortugali yahihottela iphareya sa wAfrika, vano mapatiri aya yahipajerya olaleya Ehapari Yorera ilapo sari okusini w'oSahara oBenini, oSantomeya,
wAngola, oMosambikhi ni oMadagaskari 
Eyakha , wahikhalihiwa Muloko w'Olaleya Wamini , wira wunnuwihe ni otthokihe muteko w’olaleya. 
Okathi uwo wanenli wahimala mwa esélailo XVIII sa imisau sothene sa wÁfrika w’okusini w'oSahara sahanle vakhanixa
Okathi waneraru wahipajerya esékulo XIX evinre. 
Wahikhala muteko mulupalexa w'olaleya, wavariwe n'alaleyi alupale ni òttittimiheya ni miloko sinjene s'alaleyi. 
Okathi uwo Ekereja yahinnuwa vanjene nananoru atthu a wÁfrika yahakhula ni murima wothene valalèriwaya Ehapari Yorera.
Yahikhala atlíiu òwarya n’akina yiveliwe wamini: aMártiri a wUganda, Klementina Anwarite, irima iveliwe wisumàliha, oZaire, Vitoria Rasoamanarivo oMadagaskari, Yosefina
Bakhita oSudani ni Isidoro Bakanja oZaire
Nònaka wunnuwa wotikiniha wa Ekereja ya wÁfrika mwa esékulo evinre, nònaka mihokorokho sowarya simale mwa Ekereja, ninwerya okutthula nihimyaka wira sokhiunelela iya sothene siri yovaha ya Muluku.
Tthiri, ikuru s'atthu khasaphiyerya ovara mutek'owo mulupalexa okathi vakhani siso.
Ela etthú epakeiye n'ikuru s'Apwiya: ela ti yothamaleya vamaithoni vahu
Ottottopeliwa mamisionário ni makatikista. 
Papa vamosá ni mabispu onnattottopela alipa-òlaleya, mapátiri ni mairima ni marimau, yaivaherenrye ni murim'aya wothene, wira yaphwanyihe atthu a wÁfrika wamini wa Kristu; onnattottopela-tho ana a wÁfrika, vanjenexa makatikista, yavanre muteko n'awo.
Mahiku ala mabispu a wÁfrika ari ana a maloko a mumu; vano, vamosá ni mapatiri aya, annivara muteko w'olaleya Ehapari Yorera. Papa Paulo  ahahimerya wira: "Nyuwo, aKristu a wÁfrika, muri alaleyi àtthu anyu
Withipela ni wunnuwa wa Ekereja. 
Ekereja ya wÁfrika ennilipihiwa ni wunjererya wowakuva w'atthu anamini, ari muloko n'axexe eriyari ya khula miloko muloko. Nave idiosese siri sinjenexa, mapatiri a nloko nahu anninjerereya vamosá ni
maseminarista n'amiravo òwivahererya, mairima ni marimau
Vanjenexa nihinjerereya nloko na makatikista, anvara muteko mulupalexa ewixuttihaka makatekúmeno. 
Nto malipiheiyo a Ekereja ti mabispu a nloko nahu, ari anjene
Ekereja ya wÁfrika yokelela oholo elikanyihaka makhalelo àtthu ni Ehapari Yorera Siso-tho, Ekereja yovara muteko mulupale mosomani ni mowixuttihani amiravo, nave-tho mwaha wo wakhapelela aretta
Sokhumelela miloko s'alipa-olaleya a mumu, sinaruma atthu aya orowa olaleya ilapo sa wÁfrika, hatá ilapo sikina s'olumwenku
Mapatiri a idiosese sa wÁfrika anvara muteko w'opatiri mwa idiosese sikina sinthoiwa mapatiri, mulaponi mwaya walá ilapo s’ottaiwene
Mukhalelo wa wÁfrika mahiku ala
Wafrika khunthowa maxankiho ohiya maloko jvakhani, elapo yothene osikhini wowopiha onnahaxa atthu; ale anettiha mihakhu sa maloko khanvara mutek'ola orattene oruma wolipa khuvo, siso atthu annithwelelihiwa, ehisuwelaka yowira. 
Molumwenkuni, maloko arina mihakhu sulupalexa annikhanyereriha maloko makina siso wÁfrika khukhala elapo yonyanyaliwa ni yopuheriwa
Elapo ahu enlikana ni mulopwan'ole a Ehapari Yorera akhumme oYerasalemu arowaka o Yerikhó  ahitupheliwa n'alavilavi yamurunle sowara sawe, yammanne vanjene, khumuhiya ahan!ene vakhani okhwa.
Ekereja ekhaleke muSamariya òrera murima tivó, aKristu othene ekhapelele vohihiyererya, n'uvilela n'ukhomala, mukhalel'ola wotakhaliwa
Vano, ekhweli wira ilapo sikina sa wAfrika mukhalelo w'atthu nlelo khulimpe, ekhweli-tho wira ikuru sowali soruhela ikhotto ilapo sikina
Nto siso, khaninwerya wahimya atthu othene, nnákhala maloko othene, walá makhalelo othene a wÁfrika, okhala òtakhala
Mabispu ahu anninikoha wira  Eriyari y’ohikhuluvela ni yo wojeya onnituphela mipantte sothene, nto ororomela ni okhuluvela onvahiwahu ni Ehapari Yorera ori vai 
Omulaleya Yesu Kristu onimwarexa sorera sulupalexa sinthowa mmaknaleloni mw'atthu: ororomela, murettele, otteliwa murima, wiwanana, ophenta, wirana
Mirerelo sa makhalelo àtthu a wAfrika. 
Maloko àtthu a wAfrika àkhalana mirerelo sinjene ni sovirikana sa makhalelo aya ni mikhalelo sorera sa isisapo sulupale. Mirerelo iya sinniwerya oreriha Ekereja vamosá n'atthu othene.
Atthu a wAfrika annittittimiha vanjene itthu sa eroho ni sa edini ni sa
Muluku  annikupali wira Muluku t'opattunxe itthu sothene
Muteko w’omusi ni wa etthoko ti wowixeiya
Alopwana n'athiyana a wÁfrika anniphenta ekumi. Ophenta
waya nno ekumi onnathipeliha wattittimiha makhulupale avinre ni amuhakhalai. Awo annikupali ni murima
wothene wira atthu avinre nlelo
akumi, masi mota mukina, ni wira
annatàna n'atthu akumi. Okupali nno
onnalikanyiherya atthu a wAfrika wamini wirana wa maSantu.
Maloko a wÁfrika annikhapelela ekumi okhuma orupaliwa mpakha oyariwa ni oholo waya, mpakha okhwa wa mutthu. Annitteliwa murima ni ekumi ene 
Ankhili aya annikhotta opwetexa ekumi, vano annattittimiha vanjene anakhulu.
Murerelo mukina w'atthu a wAfrika ti olipihana ni watàna ni okhala vamosá, vanjenexa mwemusini wulupale
Miteko sowoneya sa maloko a wAfrika.
Etthu yorera othoriha miteko sikina sowoneya, simphwanela ottottopeliwa ni olipihiwa 
Mabispu ahupuwela n’utteliwa murima okhalihiwa wa ejdemokrasiya ilapo sinjene ni anniphavela wira oruma wa muxovo w'atthu wolipihiwe 
Atthu annivekela n'uthipelela wira mirerelo saya ni witaphula waya sikhalihiwe orattene ni silipihiwe 
Vano Ekereja ennihamela n'uttottopela mirerelo iya, ewakiheryaka alipa-òpuheriwa n’ale ahinòneliwa vatthu n'ale ònyanyaliwa 
Ekereja eri wAfrika khirina mihakhu sinjene ni ennilipiherya ni sorera vakhani, masi ennivara muteko mulupale wira yunjererihe vomalela wunnuwani murerelo w’atthu
Vano Papa onnaxukhuru atthu a Ekereja, yale ailipihemye wira yaphwanyihe atthu watàna ni murettele ni olevelelana okathi wa ekhotto walá w'ohiwanana walá wa milattu sulupale
ntoko siraneiyaya oMosambikh
Olaleya ni wilipiha ni womalela
Maloko a wAfrika annivoliwa
nttfaona na Muluku. Wira ntthona nla
nririhiwe, atthu Èkereja epajerye wixiha
xiha wamini waya: yilalòye mmansaya
erukunuxaka murima ni wisulula
vohihiyererya, wira atthu anala
lèryaya Ehapari Yorera ewerye wamini vohanyiherya
Wáfrika sokhala nlelo mittitt íii sulupale s'atthu ahinalalèriwe
Mittitthi iya s'atthu sinniphwanela osuwela
othajiri wa sorera sa Muluku, seiyo
ale ahikhanle aKristu aniphavelaya
yàpareyaka sorera iyo sinnàsa itthu
sa Muluku ni s'atthu, ekumi ni okhwa,
ekekhai ni orèriwa
Kinotumereryani oleio wira mukhotteke mwettelo onvirikanya solimalela sanyu sorera n'umwamini
wanyu Yesu Kristu. Atthu anjene annithamala sotikiniha sa nanano ni
enamuna ya nanano yo wisetta ni
ekumi ahu. Nto miyo kinotumereryani ni murim'aka wothene wira
mwipasopeke mwettelo anyu nwehe
makhalelo anyu òrera, mujaleke
wamini ontthapelahu khula ettiminku
Munophwanya vavo witaphula wa
ekekhai munokumana ni Yesu Kristu  yowo ontthuna owettihani mpakha ophwanya ekekhai
maliha okawanyeya. 
Okathi wa ekolonia , elapo ya wAfrika yahikaiwa vohixariya: mmukanoni mmosaru munnikhala maloko òvirikana ni makhalelo aya òvirikana n'ilavulelo n'idini saya sovinkana
Siso, okathi mukina, onnikhumelela ovanyihana ni ohlwanana Akristu annona wira muteko aya ovukuliha ni omaliha okawanyeya iwo. 
Akristu ephaveleke olavula ni ovanela n'aKristu a ikomunidade sovirikana n'atthu a edini y'axitith'ihu n'atthu asilamu, wira ewoniherye itthu sinwerya onatàniha
Othela. Othokorerya wulupale onnàsa othelana w'aKristu n'itthoko saya, okhala wira makhalelo a itthoko ni òmusi antthuna oteka Ekereja ni olumwenku w'oholo Alipa-òwihaniwa ni Muluku.
Wakhapelela ni walela ale anòniwa witthaneliwa wivahererya vomalela ti muteko w’othipela ixiri sa Ekereja. 
Eriyari y’atthu awo anokhumelela alipa-òlaleya Ehapari Yorera mwÁfrika mu ni molumwenkuni mothene
Oxanka wa muloko w'atthu.
Maloko manjene a wÁfrika annihawa nlelo n'uxanka rnwaha wa etala, mwaha wa ekhotto, mwaha w'ohiwanana wa maloko ni wa mahimo, mwaha w'ohikhala eguvemu yoloka ni mwaha w'opuheriwa atthu
Maxankiho makina t'ala  osikhini onninjerereya, ipoma sinnitepa wunnuwa ni watta w’atthu, iguvemu khasinwerya oliva sakophalyaya, iyuma sa ekhotto sinnimwaramwareya, athu anjene annikhanyererihiwa
otthyawela ilapo sikina, atthu anninjerereya vohikhalana ekumi yowaphwanela, itthoko sinnikawanyeya sònaka maxakha, athiyana anniphwanela witaphula vorera, eretta ya SIDA, hatá opotthiwa wokhala ilapo sikina
Ikaruma s'olaleya ihalL lhali simmwarexeliwa molumwenkuni n'ikaruraa s'olaleya simphattuwa mwa maloko athajiri Amerika ni a Europa ihali iyo khasinthokorerya orattene makhalelo ni maxankiho a ilapo sothoiwa, mpakha wakhanyereriha wetta ekumi yohaphwanela
Tivò, ilapo sothoiwa khasinwerya witaphula vorera, masi siri ntoko mipantte sa mákina malupale sihina mana
OLAKIWA W’ALIPA-0LALEYA
Ikomunidade sothene s'aKristu sihana olokihiwa ni orerihiwa wira sikhale ikomunidade sinlaleya Ehapari Yorera. 
Alipa-òlaleya ahana olikanyihiwa, vanjenexa makatikista, ari alaleyi òpajerya ni ahinrantteleya.
Hatá mwaha wa maleigo makina,Papa onninikoha wira: Khino Ekereja ya wÁfrika ehalikanyiha orattene maleigo, wira yettihe sana n'usuwela itthu sa vathi, ntoko sinrumaya Ehapari Yorera
Wamini w’aKristu ohana orukunuxa wupuwela w'atthu ni mwettelo aya. 
Tivò maleigo varinaya olakiheriwa ni olikanyihiwa wira mwettelo aya olikaneke ni wamini waya
Wamini, ororomela n'uphenta ohana wettiha mwettelo w'aKristu nunitekoni mwaya mothene, mapuro othene n'ankhih othene 
Akristu ahana otthara makhalelo a Ehapari
Yorera ekumi aya yothene, mukereja ni mmawani. Siso anowerya okhalela onamona exariya, yulumelaka miteko sothene sinihonona oreriwa w'atthu othene, alopwana n’athiyana
Mupuwelele ni mwakhulc
Maxankiho xeni ankattamiha mahiku ala wÁfrika ni oMosambikhi 
Ekereja, vamosá n’ikomunidade saya sikhani s'orumela, eniwerya sai okhaliherya okelela oholo wa mulopwana ni wa muthiyana a wÁfrika ni olipiha wamini ni exariya
Muteko wa Ekereja. 
Ekereja ennilaleya Ehapari Yorera inamuna pili: yopajerya, enlaleya Masu yakhenlyaya w'Apwiya; yanenli, enikhalela onamona Ehapari Yorera mwaha wa molumo ni mwettelo aya.
Olaleya Ehapari Yorera onnavya orukunuxa mupuwelo ni mwettelo w'atthu, ekhalihiwaka atthu asyá okathi wothene wa ekumi aya ni mapuro othene. 
Ephiro y'otthara t'ila olaleya, olikanyiha makhalelo àtthu ni Ehapari Yorera, ovanela, oteka exariya ni murettele, ovarela ikaruma s'olaleya ihali
Olaleya. 
Elapo ya wAfrika ennò- na maxankiho ni ohawr , opuheriwarii ekoi, owali ni ekhotto ni winana. 
Nto vano, Ehapari Yorera ennalaíèrya atthu a mumu ororomela ni ekumi mwaha w’okhwa ni w'ohihimuwa wa Yesu Kristu. 
Kristu ti ororomela wahu ni ti ekumi ahu. 
Ni hiyo-tho nintthima okhala akumi.
Àpika khantthukweliwa n'ukhwa  onthanleliwa ekumi  Atthu a wAfrika annamini wira Muluku òkhala amuhakhalai aya anniwixuttiha siso. 
Tivò onnakhwèla omwamini Yesu Kristu, mòpoli ahu.
Olaleya vasyá ohana omurowana mutthu wa Kristu, wira akumane ni Kristu mukumi
Masu a Muluku esuweliwe,  ephentiwe, yupuweliwe, wira erukunuxe makhalelo àtthu. 
Tivò Ekereja ehana wilipiherya wira aKristu esomeke, etthokeleleke, yetteleke Masu a Muluku alempwe. 
Biblia akhaleke mmatatani ni mwekumini y atthu othene,okhuma enamwane aya
Olikanyiha makhalelo ni Ehapari ohana okelela oholo ni wakuva. 
Inculturação ti olikanyiha makhalelo ni solimalela s'atthu ni Ehapari Yorera.
Inculturação  ehana ikhove pili 
makhalelo òrera ni solimalela sorera s'ephattu sirukunuxiwe orattene, silupanyiwe ni makhalelo ni mwettelo w'oKristu.
oKristu wakheliweke ni makhalelo àtthu
Muthukumano wa maBispu onnupuwela wira watàna wa Ekereja n'iphattu y’atthu owehexexiwe mwa Ekereja eri khula elapo, wira wÁfrika nno Ehapari Yorera emelihe mitathari mmakhaleloni mw'atthu
Mathipelo òmuluku a "inculturaçãoM. 
Masu anlaleiwa n'lkereja ti Nsu na Muluku nipanke mutthu  Ehapari Yorera ti Yesu Kristu.
Vano, wipaka waya mutthu Nsu na Muluku ti mwirirya okhumelenle okathi wathanliwe ni yowo, mmakhaleloni mw'atthu, munlokoni nimosa narina solimalela saya. 
Ntoko Nsu nipankyaya mutthu, khukhala ni hiyo, siso-tho Ehapari Yorera ehana ovolowa mmakhaleloni mw'atthu ale aniwa. 
Nto, "inculturação'1 ti ovolowa w'Ehapari mwa solimalela s'atthu.
Masi "inculturação" ya Ehapari ya Muluku kheniwerya ohiya otthara ephiro sa mirirya so wopola
Solimalela sothene s'ephattu sihana orukunuxiwa ni Ehapari Yorera, simwaleliwaka ni mirirya s’okhwa n'ohihimuwa wa Yesu Kristu. 
Simwaleliwaka siso ni mirirya so wopoliwa wahu, sihana othanliwa solimalela sorera s'ephattu n'ukelihiwa mmwetteloni mwa Ehapari Yorera
Siso Nsu na Muluku nilikanyinhaya ni hiyo mwa sothene, ohiya etampi: siso-tho inculturação ya Ehapari Yorera ennikuxa makhalelo othene òmutthu, erapihaka sotakhala saya, khlyahokoloxerya mukhalelo aya womalela.
Eroho Yowarya ennettiha Ekereja emwalelaka ni muthuko aya wowaryexa, wira ephwanye ekekhai yomalela. Vano-nto Ekereja, ettittimihaka makhalelo òvirikana a solimalela s'ephattu, enlikana ni muthiyana onipapha ni sowara sawe sowarya
Mutthokiheryo wa. 
Mpantte ola va onihimya muteko woyila ovara, okhala wira Ekereja ehana wiwelela Ehapari Yorera ni solimalela s'Arummwa
yakhelelaka makhalelo òrera solimalela s'atthu.
Itthu sulupalexa sirinahu owehexexa siri pili: yopajerya, ohivirikanya wa solimalela s'ephattu ni Ehapari ya Yesu Kristu; yanenli, watàna waya ni Ekereja ya molumwenkuni mothene
Itthu mabispu sirinaya otthara t'iya
ennitthukwanya miteko sothene makhalelo a Ekereja ni s'olaleya: ophavela omusuwelexa Muluku, elituijia, ekumi ni etekeliwo ya ekereja
ophavela osuwelexa solimalela s'ephattu ya wÁfrika ni makhalelo aya othene;
ophavelexa ottemulela itthu sinthonyeryaya Ekereja mahiku ala, wira sètteliweke
Ekereja, Omusi wa Muluku.
Muthukumano wa mabispu, ottharihelaka "inculturação", wokhaliha etthu yulupale olalèriwa Áfrika ni mondo w'Ekereja, Omusi wa Muluku. 
Mabispu ahòna wira monel'ola wa Ekereja onniwerya wasuweliha orattene atthu a wÁfrica makhalelo a Ekerej'eyo. 
Otepaxawene, molumo ala annihimya okhapelelana mukiija ni mukhw'awe, okhaliheryana ntoko amusi, wakhelana ni mphento, ovanela ni ororomelaifa.
Olaleiwa osyá w’Ehapari Yorera ophavelaxeke oteka Ekereja y'omusi 
khula muKristu ni khula Ekereja ehiyeke othanya maloko makina n'umekha; ephaveleke o’ velelana n'uwatàniha atthu a makhalelo òvirikana;
yoniheryeke mukhaliheryo aya ikereja sikina, evahaka siiiuaya ni ewolihaka seiyo atthu aya, ehijalaka ovirikana wa makhalelo a maloko makina
Miteko s'ovara. Elituijia etepeke olikanyihiwa ni makhalelo òrera èphattu, inamuna sophwanela. 
Esinodo ennitumererya maloko a mabispu wira, ekhaliheriwaka n'ale ansuwelexa, epake makhuru òtthokihasa, vanjenexa mwaha w’othela, mwaha wo wattittimiha amuharoiye ni mwaha wa minepa sothene.
Makhuru awo ahana otthokiha orattene makhalelo othene èphattu ni maxankiho anikhumelela mwaha wa itthu iya ttharu
Ovanela. 
Ovanela wiriweke vanjenexa eriyari ya Ekereja y'Omusi.
Akristu akatòlika annilattuleliwa winnuwiha ovanela nno n'axinna othene a miloko sikina s’àKristu, wira othene vamosa evareleke muteko exariya ni murettele n’uttittimihiwa wa mutthu.
Mutek’ola w'ovanela ohana ovariwaka volikanela n’asilamu othene antthuna ovanela, etthariheliwaka makhalelo òrera ni solimalela sa khula edini, evaraka vamosaru wira yinnuwihe murerelo w'atthu a mithinto sothene. 
Akristu n'amaka othene vamosa anihaneliwa ovarela muteko ekumi n'ixariya ni murettele, ettittimihanaka mipantte somili, wira khula mutthu ataphuweke n'edini awe, ettiheke ni alaleyeke wamini wawe, ahikhottihiwaka n'idini ekina.
Mwaha w'edini y'oyareliwa, aKristu annavekela amusi ahibatiziwe, wira yatthuniherye wettela wamini waya ehakhanyererihaka wettela solimalela sinvirikana n'oKristu. 
Ovanela iwo onimwakhweiherya ottemulela solimalela sorera, siri ntoko ephiro enahola mpakha omphwanya Kristu.
Tivó, hiyo aivristu nihana waweha ni nttittimiho nulupale ni mphento othene ale anettela edini y'ephattu, nisyakaka nulumo ti nulumo nohiloka walá nowaveha.
Nto, vanrerela wira, mapuro yale amiravo antthokiheriwaya opatiri ni wivahererya wa Muluku, nave-tho yixuttihiweke-mo edini y'ephattu
Wunnuwa womalela w'atthu.
Wunnuwa womalela w'omutthu ti murima w'Ehapari Yorera. 
Ehapar'iyo ennikhweiherya wunnuwa wa mutthu
vano wunnuwa iwo onninjererya otaphuwa mwa inamuna sothene.
Yesu Kristu orwenle owòpola atthu, amalihaka osikhini, awanaka ekhotto y’omalamaliha olavilavi wothene.
Vekekhai, muteko w'Ehapari Yorera onniwerya khuluwi omalamaliha maxankiho malupale, anvirikanya exariya n'utaphuwa w’atthu ni wunnuwa waya ni murettele.
Ekereja khinalalèrya atthu ekumi ya Muluku pahi, masi ennivira elaleyaka molumwenkuni mothene warya wa muthuko aya, vanjenexa ennilokiha makhalelo àtthu ni enninjereriha
woneliwa waya vatthu, ennilipiha watàna w'atthu ni ennivaha nttittimiho nulupale muteko wa nihiku ti nihiku.
Omulaleya Kristu ti owoniherya atthu ottittimiheya ori wawaya, weiwo Muluku olipinhawe mwaha wa Mwan’awe mmosene
Mutthu avahiwene murerel'ola mulupalexa, khanwerya okhala vohitthokiheya mmulokoni mw'atthu, nnákhala wetta n'ikumi y'osikhini, walá okhala mutthu òhisoma, nnákhala ohòneliwa vatthu.
Vava-nto ninnòna wira Muluku t'ontthuna wira niwanele ottittimihiwa wunnuwa w'atthu niw'exariy atthu n^’utaphuwa ni murettele waya ni ni munnuwelo aya womalela.
Vava ninnona wira murerelo yola, eyo p'iyo okelela oholo wa maloko ni wa ilapo sothene ni wiwanana wa ilapo, ohana ovareliwa wukaneliwaka n'atthu othene poromosa, ntoko sahimyalyawe papa Paulo VI, yowo
olaleiye wira Munnuwelo w'atthu
ti nsina nsyá na murettele 
Wipaka nsu w'ale ahirina nsu nenlo. 
Ekereja ehana ovara muteko aya w'oprofeta n'ukhala nsu n'ale ahirina nsu, wira mpantte wothene osuweliwe murerelo wa mutthu ni wira ophavela oreriwa w’atthu okhale muteko wekekhai wa iguvemu sothene. 
Siso, esinodo ya mabispu ennakoha maguvemu ni makhulupale othene anettiha ilapo mwaha wa miteko saya.
Olaleiwa w'Ehapari Yorera ohana okeleliha oholo miteko sothene sinikhaliherya omunnuwiha mutthu murohoni varaosa ni mwerutthuni, wira atthu othene ekaweliwe volikana sorera sa vathi, ni wira nave maloko
othene ekaweliwe vophwanela mihakhu sa vathi.
Ehapari ehana ohimya n'ukaliha iye sinimuhonona mutthu. Masi ti yorera osuwela wira olaleya ti wulupale ovikana ohimyahimya sihinetta sana;
vano ohimya nno khuniwerya ohiya olaleya, mana olaleya t'onvaha ikuru molumo ohimya
Ikaruma s'olaleya ihalL Ikaruma s'olaleya ihali sinniteka makhalelo masyá arina malavulelo aya n'uttittimiheya waya vamosá ni sopahuwa saya. 
Siso-nto anniphwanela olokihiwa ni Ehapari Yorera
Mupuwelele ni mwakhule
Olelo va, muteko xeni Ekereja erinaya ovara?
Ehapari enlaleiwa erukunuxaka ephattu ni yakhelaka solimalela saya sorera ila enikhalihiwa sai
Etthu xeni enirahu wa mwah'ene yola?
Wira"Ekereja etthokó ya Muluku" onihimya-ni?
Nireke exeni wira nikhale etthoko ya Muluku mukomunidadeni mwahu?
Ovanela, okeleliha oholo murerelo w'atthu ni wathokorerya alipa-òhawa 
iya t'iphiro y'otthara wira nilaleye vekekhai Ehapari Yorera
Nnupuwela ovariha sai mukomunidadeni miteko iya sulupale,
wira ninnuwihe omwene wa Muluku
OWANELA MIRERELO SA MAHIKU ALA.
Muteko wopajerya ovara ti olaleya Ehapari Yorera, enwerya warukunuxiha murima atthu, eyo t'iyo, okela nloko na Kristu ni murima wothene ni wiwelela Ehapari Yorera mwaha 
wo wamini; ephiro y'otthamwa ennimphwanyiha mutthu Obatizo, okhanle wulula khuluwi ekumi.
Ekum'ila esyá ennikhottiha solimalela sinvirikana n'lhapari Yorera.
Akristu ahana muxankiho mulupale wowira yetteke ntoko sixuttihiwaya ni ntoko salaphenlyaya nihiku nabatiziwaya, eyo p'iyo okhwela etampi ni ohihimuwa nihiku ti nihiku, etthikelaka ekum'ila esyá
Akristu othene anniphavela olokihiwa n'ulakiwa n'ulipihiwa murima, wira ekhale atthu olaleya, khula mmosa ni muteko onvarawe mukereja
Siso-tho, maleigo ahana otthokihasiwa wira evareke vomalela muteko aya w'olipiherya oKristu ephiro ya vathi-va ephiro ela ennàsa epolitika, 
makhalelo, wettiha muhakhu ni okhala sana w'atthu
Ola t'ukhanle muteko maleigo othanleliwaya mulaponi.
Maleigo òwitthokiha ni òsuwela ahana otumereriwa wira yivahererye muteko w'epolitika Wixeriha mitathari so wamini.
Wafrika nno olelo va, wamini khunlipiheriwa orattene: tivó-nto àkhala anisira aKristu vohiloka, yawo annittottela murerelo ohisuwela nno w'aKristu
Siso ohana wakuveliwa muteko wo wixeriha wamini, wira niwerye oxintta maxankiho ala masyá ni sowunlela sinjene sa itthu sa vathi
Ikuru s'onamona. 
Ohiya makhalelo òlipa òwamini, otthokihasiwa w'aKristu ohana wakupaliha orattene wamini waya, wira yakhalele onamona oKristu mwekumini mwaya
Nto, miteko s'atthu pahi khasimphiyerya onniphaveleya valupale orwa-vo muteko w'Eroho Yowara. Mulipa olaleya, hatá atthokihiwene sanene, khanwerya wira etthu, ehikhanle-vo Eroho Yowarya
Vanniphaveleya-tho wira alipaòwamini yoniheryeke onamona w'ophentana mukina ni mukhw'awe, yiwananaka, ekhalaka mw'Atithi ni mwa Mwana, wiija atthu esuwele ni wamuu
Ovoleiha wamini mmakhaleloni mw'atthu  
Muxankiho wa mwÁfrika-mu wireliwe enamuna yo wira awixutti a Kristu ewerye ovarexexa makhalelo a Ehapari Yorera, yettelaka nlelo makhalelo òrera èphattu aya
Ekomunidade yosàmihiwa. 
Ekereja ya wÁfrika, ennisuwela wira muteko aya wikhaiiha nipuro n'osàmihana, okhala wira ovanela ni murettele n’ulevelelana nlelo khunkhala mmirimani mw'atthu othene. 
Ophenta wa Kristu ohana orukunuxa wettihana w'atthu ni wa ilapo ni wa maloko mw'edini ni mwa epolitika, mowettiha mihakhu ni mokhalani sana w’atthu ni mwa makhalelo aya
ETTHOKO
Olaleya Ehapari vatthokoni
Etthoko ti mpantte wopajerya w'ekomunidade yolipa y'aKristu ni ti nipuro atekiwe-vo makhalelo àtthu.
Khula etthoko ehana okhala ekaruma yolipa enilalèrya itthoko sikina.
Vatthokoni v'aKristu, ophentana wa mulopwana ni mwar'awe onnithonyerya ophenta Yesu Kristu omphentanawe Ekereja.
Othela ti ekanyeryo y'ophenta wa Kristu ni ti esakramento yo watàna wa nanano. 
Alipa-òthelana annikhalelana mukina ni mukhw'awe ni mwa anamwane aya ethonyeryo yo wopowa Itthoko s'aKristu sivahereryeke mmakhaleioni mw’atthu
Amusi aKristu a vatthokoni ehiheleké mukano etthoko aya, masi yivahereryeke mmakhaleioni mw'atthu, okhala wira
annitthokihasa mathipelo aya ni anninjereriha nloko n'atthu eyarelaka anamwane.
Mmatthokoni memmo t'ankhumaya atthu ni ti memmo-tho amphwanyaya-mo exikola yopajerya ya mèttelo òrera. 
Siso, mwaha wa makhalelo aya n'uthanleliwa waya oKristu, atthu a khula etthoko khani!halela mekhaya pahi, masi ahana wakhalela atthu a itthoko sikina n'atthu othene
Wáfrika mabispu àthanla mònelo wa Ekereja ntoko omusi ni etthoko ya Muluku. 
Tivò-nto, itthoko s'aKristu a wÁfrika sinokhala vekekhai ikereja sa vatthokoni, sakhaliheiyaka atthu okelela oholo mphironi mwa makhalelo òmusi. 
Siso atthu a wÁfrika anorukunuxa n'ureriha makhalelo aya mwaha w'Ehapari Yorera
Mupuwelele ni mwakhule
Nihanlé vakhani ophiya eyakha ya  wixuttihiwa w'atthu ni wunjererya wamini n'ulipiherya onamona n'uphavela osàmihana ononikhaliherya ororomela wira iyakha sinrwa sinimwaruhela atthu makhalelo masyá.
Nvanelele etthu ila
Etthoko y'aKristu ekhalé sai vekekhai "Ekereja y*Omusi"?
Ikomunidade sahu sikhani ekhweli wira itthoko sa Muluku?
Nivanelele itthu sonanara sinikhottiha ekomunidade ahu okhala yowarya
ni miteko sorera sivamyahu, wira nikeleleke oholo
Onamona n'ukhala òwarya.
Olaleya Ehapari Yowarya ni masu ni miteko sorera onnitthukula mirima s'atthu, khiyaphavela okhala òwarya.
Onamona wowarya ti minima w'olaleya iwo
Nave-tho "inculturação", yeyo enikeliha wamini mmakhaleioni
mw'atthu ni mwa ikomunidade, ennitthukula ephiro enikeliha makhalelo òwarya. 
Okathi Ekereja onakhelelaya solimalela sorera s'ephattu, enotthukulela mukhora mwettelo wowàrya w'oKristu
ANAMUTEKO A EHAPARI YORERA
Ikomunidade s'aKristu òwilipiha. 
Ekereja eri Omusi ennikawanyeya ikomunidade sikhani, aKristu anweiyaya wettihana ntoko amusi
Ikomunidade sikhani silalèryeke mmansaya, wira siwerye walalèrya atthu akina: aKristu elompeke  vamosa
vatthokoni ni mmuthukumanoni, ethukumanelaka owiriyana Masu a Muluku; yakhaliheke makatekúmeno
n'ale abatiziwe atthu òwisuwelela, ewixuttiheke wettela makhalelo Èkereja. 
Ikomunidade iyo sitthokeleleke maxankiho àtthu, simwaleliwaka ni Eroho Yowarya.
Vanjenexa, silipiheryeke otthara yoruma ya Kristu wira yaphenteke atthu othene, evikanaka sothene simmwalanyiha maloko ni mahimo, exinttaka wisupuwelela pahi
Maleigo. 
Maleigo elikanyihiweke wira esuwelexe miteko sirinaya ovara mukereja: miteko s’epolitika, so wettiha muhakhu ni s’okhapelela murerelo w'atthu.
Awo yixuttihiweke orattene omusoma Biblia ni wavarela aKristu muteko aya
Makatikista. Makatikista yixuttihiweke orattene okhuma opajerya ovara muteko ni etthikele otthokihiwa vohihiyererya mowaminini.
Ekhaliheriweke murohoni mwaya ni mmwetteloni mwaya. Ekumi aya ni muteko
wira ewerye omaleliha orattene orummwa waya 
Etthoko. 
Etthoko ti mwixuttihi òpajerya èkumi y'oKristu ni a makhalelo bwarya. 
Tivó, etthoko t’imphwanelaya vanjene okhala mòniheryo wo wettela Ehapari Yorera ni okhala ekereja yekekhai ya vatthokoni; ekomunidade enamini ni enlaleya Ehapari Yorera ri enlavula ni
Muluku; ekomunidade yowivahererya vomalela warumela atthu. 
Etthoko y’aKristu ennihaneliwa woniherya mwettelo worera eriyari y'atthu.
Tithi a mutthu ni mai a mutthu ahana walela àn’aya ephiro y'oKristu
Amiravo. 
Amiravo yixuttihiwe murerelo wo wivahererya ni ekhaleke alaleyi a Yesu eriyari y1amiravo akhw'aya Ekhaliheriwe oxintta sotakhala sinaviliha okelela oholo, ntoko
ohisuwela osoma n'ulepa, onyonyiwa n'uresi, murette w'ohapala, ntoko esuruma (droga). Ekhovelelihiwe ophwanya yoly'aya ni muteko aya
Alopwana n'athiyana yivaherenrye wa Muluku. 
Amiravo anòniwa ethanliweke n'ankhili, yixuttihiweke orattene wira ekhovelele mwa sorera sothene sorera s'omutthu, sa eroho, so wamini, s'olaleya, so wakhapelela aKristu, sa Biblia ni sa ekekhai ya Muluku. 
Olakiwa iwo otthikeliwe vohihiyererya oholo onkelelaya.
Maloko a marelijoso evarelaneke muteko, ekhalihaka makhuru òtthokelela ni òlamula. 
Nlo nnokhala nthonyeryo n'omusi ni no wiwanana. 
Amiravo anixuttihiwa opatiri.
Ale anlikanyiheriwa opatiri yixuttihiwe mirerelo s'ekekhai s'ephattu aya, elakiwe mwettelo woloka ni wowisuwelela ni wororomeleya mwa itthu sinihimyaya. 
Yixuttihiwe okhala arumeyi òroromeleya a ikomunidade sinrowaya wettiha yikhalihe anamukuttho òkhomala murohoni mwaya, òrumeya ni owivahererya mwaha wa Ehapari Yorera. 
Mukhalelo aya okhale wokumi ni wowiyeviha, ottharihaka mukhalelo w'ephaitu aya Ekhaleke òkhomala mwaha w'ophenta, esuwelihiwe orattene mwaha w'ohithela wa mapatiri ni ekhomaleke mwaha wo wisumaliha
Madiyakono.
Maloko a mabispu ewunjererihe madiyakono òlekela, ori murumelo worerihiwa ni muteko w'olaleya
Mapatiri. 
Mapatiri ekhale òroromeleya mothanliwani mwaya, òwivahererya vomalela, òwiwanana
ni òwatàna ni bispu aya. 
Vanò bispu athokorerye okhomaliha wolekela oloka wa mapatiri awe, vanjenexa iyakha sopajerya sa muteko aya
Sijaliwe-tho mirerelo sekekhai s'ephattu wira sikhaliherye mwettelo wa mapátiri
Konsilio Vatikano  onnatumererya mapatiri, wira ekhaleke muloko mmosá, anli-anli walá araru-araru, mmitekoni mwaya, ntoko sinarerelaya mwaha wa murerelo wa khula
pátiri ni mwaha w'okhweleya  wa muteko aya 
MITTHENKELO S’OLALEYA
Papa onnittottopela wilipiherya
w'aKristu ale anikhaliha makhuru
òwetetela okeleliha oholo miteko
s'olaleya, so wixuttiha ni s'okhomaUha wamini
Evaraka miteko iya, maleigo anniphwanya okathi worerexa w'okhala wàrya ni ,nàkha a mulaponi 
siso, annetetela miteko sa vathi-va
emwaleliwaka ni wàrya wa Eroho;
anniwanela ottittimiheya n’ukhala
sana w'atthu n'ixariya ni murettele
Ixikola katólika ti mapuro anlaleiwa Ehapari Yorera n'uleliwa
worera w'atthu; nave-tho ti mapuro
amiravo anixuttaya-mo ovanela n'amiravo akhw'aya a idini sovinkana ni a makhalelo òvirikana
Nave-tho, ixikola sulupale n'iyo sintthokihiwaya-mo solimalela s'ekatolika smmwerya
omwarexela eriyari y'atthu osuwela ni myupuwelo s'oKristu mwaha wa mutthu ni wa muthiyana ni w'etthoko
mwaha wa muteko ni wo wettiha muhakhu, mwaha wa makhalelo òwettihana w'atthu, mwaha w'epolitika ka ni wa makhalelo òwettiha ilapo ni mwaha w'orattela mapuro anikhaliwa
Muhakhu omphavelellwa wettiha Ekereja. 
Olaleya khunvariwa mahala, masi oniphaveleliwa muhakhu ni musumkhu munjene. 
Vano Ekereja ya wÁfrika ennithoiwa muhakhu wophiyeiya. 
Nto khinwerya olipelela ovahiwa sothene n'lkereja sildna. 
Tivó, muteko mulupale ni wowakuveya wa khula ediosese ni wa khula eparókia ni ekomunidade ti ophwanya n'ikuru saya muhakhu ni musurukhu omphavelelaya miteko saya
Tivó Papa vanihimyawe wira Kinatumererya ni wilipiha maloko a mabispu n'idiosese n'ikomunidade sothene s'aKristu wira silipiheryeke okhala sowitaphula, sivaraka muteko 
wira ephwanye musurukhu oniphiyerya 
Vano-nto, sihihiyeké okhaliherya idiosese sikina sotepexa ovelavela ni envelele Papa òRoma mpantte
wa muhakhu aya, wira akawele miteko sophaveleyaxa mulaponi mothene ni Pontif ícias Obras Missionárias
OTEKA OMWENE WA MULUKU
Muteko wa Ekereja n'unaraona.
Ekereja ehana murerelo aya ni
ennivarela wira mpantta vomalela wo
watàniha muloko w'atthu mwa exariya ni murettele, evaraka mutek’ola
ni makhalelo aya othene, etekaka
omusi omosa
Tivo, Ekereja ennikhanyereriwa
wilipiherya oteka exariya ni murettele
opajerya wene eyo mmansaya. Owanela exariya ni murettele ohana wira mpantta muteko
wa epastorali ya khula ekomunidade y'aKristu, yixuttihiwaka orattene anamuteko othene a epastorali, wira evare mutek'owo ni murima. 
Awo ahana othonyerya onamona w'orera murima ni w'ekekhai ni w'exariya ni w'omphenta Muluku mmitekoni mwaya sa nihiku ti nihiku
Oteka elapo. 
Muxankiho mulupale omphwanyiwa wavariwaka muteko w'exariya ni wa murettele wÁfrika nno ti wi makhalelo àtthu ahana wettihiwa sana. 
Ekhweli wira miloko sikina s'amalapo sinniviliha okelela oholo wa wAfrika, nto maxankiho manjene a wÁfrika annikhumelela mwaha w'ohiloka wa maguvemu makina a mumu.
Mabispu anninvekela Muluku ni nthiti, wira wÁfrika nno ekhumelele atthu a guvernu òloka ni òrera murima, anaphenta atthu aya ni murim'aya wothene, yawo antthunexa orumela ohikhanle wirumela
Malipiheryo a guvernu òloka ti
soruma n'ikano soloka: edemokrasiya yolikana, yeyo enttittimiha makhalelo òvirikana àtthu, fiphiro yulupale entthariwa n'lkereja vamosa n'atthu.
Mabispu annavekela maguvemu a wÁfrika wira etthare epolitika enikhweiherya okelela oholo mukhalelo worera w'atthu aya n'ukhumelela mapuro masyá a muteko.
Maguvemu ahana muteko ahiniweryaya okhotta, okhanle wakiha muhakhu wa elapo aya, yakiheryaka òhononiwa votakhala, yakiheryaka okuxiwa n'atthu ahinijala elapo aya, yakiheryaka-tho amalapo aniphavela wunjererya mihakhu saya pahi.
Yakhalá makhulupale òhiloka ankuxa musurukhu munjene ekhalihaka wawaya, khiyarowa osuka ilapo s'okhopela , ekhanyereriwe ohokoloxa mihakhu iye siyiwe mulaponi mwaya.
Muteko w'elapo n'ilapo. 
Ilapo sothajiri sisuwelexe orattene wira sihana olipiherya ikura sa ilapo siniwanela okhuma mothoiwani ni mohawani. 
Ekereja enikhala ilapo soruwerya ehikhalé etikhinaka muteko aya w'oKristu, orinaya ovara mwaha w'exariya ni wa ikharari
Makhakk a ilapo sitaptamk nanano ahsna olipihiwa nixariya yinjene m ntirffimiho Varmipfrwaneiela owiriyana oUwwcla wa iíapo sosithmi smivekda cfchaJihaiwa moxankani mwaya wulupale
MYAHA S1NRUHELA WUKHUWA
amiravo: awo amsona wira oholoti woripani woripihaunirinra Papa onnairihgya mwah'ola Aphenriwa, csánodo amoveuni 
wira nvareke muteko wo winuuwOia ibpo sanyu muieko ya wira nhkodapo nsnyu anyu . 
Omwuimm Muluku ti wolipa 
MUNOKHALA ANAMON’AKA
MPAKHA WOKISERYANI WA ELAPO
Ekereja enalalèrya amalapo.
Khivo Ekereja, nnákhala yotepaxa
othoiwa, ehinikhanyereriwa ovaha
mukhaliheryo aya ikereja sikina sattamenle n'ikereja ya molumwenkuni
mothene. Mukhaliheryo ola ti olompela ni ovelela muhakhu n’alipa-olaleya. Ikereja sothene sa wÁfrika sovekeliwa wira, sivaraka miteko saya,
sihihelé mukano olaleya mudioseseni
mwaya pahi.
Ekonsilio Vatikano II yanihimya
wira: "Ikereja isyá sa ilapo sireke
mpantta ovara muteko wa Ekereja
ya mulaponi mothene, n'iyo-tho saveleleke mamisionario aya olaleya
Ehapari Yorera ilapo sikina, sinamwi sihawaka mwaha w'okhalana
mapatiri vakhanL Watàna wEkereja
yoÂene n'ikereja sikina onrowa omalelihiwa okathi ikereja sa nanano sinrowaya wira mpantta mmutekoni wo
walalèrya amalapo Ovarelana muteko w'epastorali
yotthokiheya. Etthu y'otteliha
murima t'ila: vannisuweliwa wira mabispu a wÁfrika annikhapelela ovarelana muteko w'epastorali ni wavelela
alipa-òlaleya ilapo sikina, hatá awo
mmansaya ethoiwaka ni mapatiri.
Siso, mabispu awo annithokorerya
ikereja sothene, ntoko Paulo murummwa sathokoreryawe n’umuluttuwa
murima Nave-tho ale anixuttihiwa opatiri,
etthokihasiwe wathokorerya aKnstu a
ilapo sothenc. Yovaha y'esakramento,
nihiku ninrerihiwaya etthapeliwaka
opatiri, khinihela mukano wa muteko
aya, ntoko eparokia walá ikomunidade saya, masi ennaruma ojalela muteko mulupalexa wowopola atthu a
mulaponi mothene.
Tivó, Papa onatumereryawe mapatiri wira, ni murima worumeya,
yihiyeke yettihiwaka ni Eroho Yowarya ni bipsu aya, ekhalaka òlikanene
orummwa orowa olaleya ilapo sikina
mpakha ottaiwene. Orumeya nno
onnathipeleliha okhalana murima
wokhomala n'utthuna worera w’ohiya
elapo aya riamusi aya, wira ephitane
ni ephattu ekina ni solimalela saya,
ettittimihaka makhalelo òvirikana.
Mwaha mukina w’ohakalala t'ula:
maloko a mamisionario anlaleya wÁ-
frika okhuma khalai, anniwixuttiha
ephiro yo wivahererya amiravo alopwana n'athiyana anikhumelela ekereja ela epajerinhaya Etthu ila ennivaha
ikereja sa mumu oreriwa w'okaweliwa muteko w'olaleya, onvarelaya
Ekereja ya mulaponi mothene Murima wowarya ni w'olaleya.
Alipa-òlaleya ahana wihpiherya
okhala òrera murima ni òwaiya, wira
vekekhai ekhale alaleyi. Khula muKristu onnihaneliwa okhala òwarya ni
mulaleyi. Vanniphaveleya wira mamislonario n'aKristu othene yululeke makhalelo aya òwivahererya.
Papa onnatumererya aKristu a
Ikereja isyá wira: "Nyuwo mw’atthu
asyá mowaminini: tivó mulikaneke
n'aKristu òpajerya, mmwarexelaka
eriyari y'atthu otthukuwa murima ni
wilipiha vamosa ni wivahererya womalela wa Muluku ni w'atthu".
Ekereja ennikuxa sovirlkana sa
ephattu ni sa makhalelo ni sa maloko ni sa ilapo ni sovirikana sikina,
khtyakhaliha makhalelo mamosaru
ni omusi omosaru mwa Kristu.
Tthiri, sovirikana iyo khisinlekela,
okhala wira simmalamalihiwa n'uhawa wa Yesu Kristu.
Ohiya vo, aKristu a wÁfrika
evarcke muteko wira aKristu otbcne
akatolika riakina ekhaleke òwiwanana ni wira aKnstu n'asilamu yettihaneke ni nttittuniho n'upatthani. Vano aKristu yoncleke vatthu n'ulemeliha makhalelo òrera èdini y'ephattu
Netteke nikhalihanaka . 
Murima w'okhalihana
onnisona ntoko onireliwa mmansaya
sohaxa ni sopuherya ni sohixanya
sinireliwaya atthu a elapo ti elapo.
Akristu, ekumanaka ni makhalelo
òvinkana àtthu a mulaponi mothene,
evanelaka n'awo, anniphavela owattamanyiha atthu othene, ni siso annikhaliheriwa
omosaru mirerelo sa khula makhalelo. Ekumanaka ni maklialelo orcra a
khula ephattu, yatànihaka yawo, Ekereja enniteka makhalelo a murettele.
Akristu èkekhai annivarana matata n’atthu othene ni murima wowivaha ni wolevelela ni wowatàna.
Ekereja enniphavela watumererya
atthu otthukulela mirima saya wòpowa onvahiwaya ni Muluku ni ennithonyerya oreriwa wa Ehapan Yorera ni
miteko sinavarelaya alipa-òhawa
Oweheretya orwa wokiserya w'Apwiya Yesu khunahuluxa aKristu ojalt'h.
makhalelo àtthu ni ekumi aya Mupuwelele ni mwakhule
Nihana orukunuxa ekerej'ahu elimalenle wakhela,
ekhale ekereja enakawela atthu othene sovaha sa Muluku.
Ekomunidade ahu ennijala walalèrya ale ahikhanle aKristu?
Nolikanela ovanela n'aKristu akina n'idini sikina?
Nireke exeni wira nikumaneke n'awo?
Murima wowatàna n'atthu onnarerela atthu othene,
siso awo annisona òphentiwa ni òwakheleliwa n'aKristu.
Vano hiyo nnettela sai miruku iya?
Ninwettiha sai atthu akina?
Hiyo atthu a wÁfrika ninwerya sai okhala alaleyi a Yesu Kristu
mpakha wokiseryani w'elapo?
Netteke sai? Nupuwele exeni
